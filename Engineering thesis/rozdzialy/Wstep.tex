\section{Omówienie}
Przedmiotem niniejszej pracy jest implementacja aplikacji webowej do komunikacji tekstowej człowieka z maszyną. Kluczowym jej elementem jest możliwość translacji komend wpisanych w języku naturalnym na odpowiednie funkcje na mikrokontrolerze w aplikacji będącej komunikatorem. W ramach wykonania pracy stworzono odpowiedni obwód na płytce prototypowej zawierająca potrzebne elementy elektronicznie takie jak diody czy serwomechanizm oraz możliwość wykonywania operacji na tych elementach za pomocą aplikacji.
\section{Abstract}
The subject of this thesis is the implementation of a web application for human-machine text communication. The key feature is the ability to translate commands written in a natural language into appropriate functions on the microcontroller in the communicator application. As part of the work, an appropriate circuit was created on the breadboard containing the necessary electronic elements such as diodes or a servo and the ability to perform operations on these elements using the application.
\section{Wstęp}
Komunikacja tekstowa pomiędzy człowiekiem, a maszyną to proces, który polega na komunikowaniu się poprzez wysyłanie i odbieranie tekstu przez obie strony. Komunikacja tekstowa w zależności od narzędzia może odbywać się na różne sposoby. W przypadku stosowania komputerów bądź laptopów, komunikacja tekstowa może odbywać się za pomocą klawiatury. Komunikacja tekstowa pomiędzy człowiekiem, a maszyną może być używana do różnych celów, takich jak wprowadzenie danych do systemu, komunikowanie się z innymi użytkownikami, a także do kontrolowania urządzeń. W komunikacji tekstowej z maszyną, człowiek może wysyłać polecenia, a maszyna może odpowiadać na nie za pomocą odpowiednich działań. Ukazane rozwiązanie zakłada otrzymanie odpowiedzi w postaci odpowiednich działań z strony maszyny jaką jest Raspberry Pi poprzez wpisanie odpowiednich komend przez człowieka w aplikacji webowej.
\section{Historia}
Początki komunikacji tekstowej pomiędzy człowiekiem, a maszyną sięgają kilkudziesięciu lat wstecz. Ich długa historia sięga od czasów początków komputera kiedy to maszyny te były obsługiwane przez operatorów. Komunikowali się oni z komputerem poprzez wpisywanie różnych danych za pomocą klawiatury. W późniejszych latach XX wieku pojawiły się różnego rodzaju systemy komunikacji tekstowej jak poczta elektroniczna, która zastępowała tradycyjną pocztę, a także komunikatory tekstowe, które ułatwiały komunikację pomiędzy ludźmi. Również komunikacja tekstowa pomiędzy człowiekiem, a maszyną znalazła swoje zastosowanie w różnych działach automatyki. Obejmowało to różnego rodzaju komunikacji, takie jak polecenia, pytania, odpowiedzi i komunikaty błędów. W automatyce, komunikację tekstową zaczęto stosować przede wszystkim by umożliwić komunikację ludziom z maszynami, które brały udział w różnych procesach przemysłowych czy wytwórczych. Do przesłanej wiadomości bądź żądania do maszyny, człowiek uzyskiwał określoną informację zwrotną. Komunikacja ta najczęściej stosowana była za pomocą interfejsów tekstowych lub graficznych. W automatyce przemysłowej komunikacja tekstowa jest ważnym narzędziem do zarządzania i sterowania procesami, monitorowania stanu maszyn a także samej kalibracji urządzeń i dokonywania wymaganych prac diagnostycznych. Informacje te przeważnie przekazywane są w postaci języka naturalnego. Za pomocą komunikacji tekstowej, maszyna jest w stanie rozpoznać i zrozumieć wprowadzony przez nas tekst i zamienić go na konkretne działania. Komunikacja tekstowa pomiędzy człowiekiem, a maszyną do dnia dzisiejszego ma szerokie zastosowanie. Umożliwia ona ludziom przesyłanie danych bądź korzystanie z różnych aplikacji i usług online takie jak czaty czy forum internetowe. Komunikacja tekstowa jest dostępna w każdym miejscu i o każdej porze tylko wymagany jest dostęp do urządzenia. Główną z zalet takiej komunikacji jest brak barier językowych. Komunikacja tekstowa umożliwia komunikację z maszynami, które są programowane do obsługi wielu języków przez co przekazywanie informacji może odbywać się z osobami posługującymi się innymi językami.
\section{Streszczenie pracy}
Aplikacja webowa do komunikacji tekstowej człowiek-maszyna jest aplikacją czasu rzeczywistego. Składa się ona z dwóch interfejsów użytkownika. Pierwszym interfejsem jest okno dołączenia do czatu. Składa się z dwóch pól tekstowych do których możemy wprowadzić naszą nazwę użytkownika i pokój do którego chcemy dołączyć. Również mamy przycisk dołączenia, który po wprowadzeniu danych przeniesie nas do wybranego przez nas pokoju. Nie jest ograniczona liczba użytkowników korzystających z aplikacji. 
Drugim interfejsem użytkownika jest komunikator. Możemy tam wpisywać komendy, które pozwolą nam na komunikację z maszyną jaką jest Raspberry Pi. Za pomocą odpowiednich działań maszyna będzie nam odpowiadać na nasze żądania napisane w języku naturalnym. Interfejs ten składa się z takich komponentów jak pole tekstowe umożliwiające wpisanie wiadomości, okienko czatu w którym widzimy wpisane przez nas komendy, a także przycisk wysyłania komend.
